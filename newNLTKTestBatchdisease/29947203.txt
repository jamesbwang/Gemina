 Kryopreservering av ovarialvev som fertilitetsbevarende metode tilbys prepubertale jenter og kvinner i reproduktiv alder med høy risiko for å utvikle prematur ovarialsvikt i forbindelse med medisinsk eller kirurgisk behandling. I denne studien ønsket vi å kartlegge fertilitet og prematur ovarialsvikt hos kvinner som har fått gjort kryopreservering av ovarialvev i forbindelse med kreftbehandling. Et<PERSON> spørreskjema ble i 2014 sendt til 94 kvinner over 18 år som i perioden 2004-12 hadde fått kryopreservert ovarialvev i forbindelse med behandling for en malign tilstand. Skjemaet<PERSON> inneholdt spørsmål om menstruasjonsfrekvens, prevensjonsbruk, fertilitet, fremtidig barneønske og sannsynlighet for at de ville benytte ovarialvevet senere. Av de 77 kvinnene som returnerte spørreskjemaet, ble 74 kvinner inkludert i studien. Totalt 20 av 74 kvinner ( 27 % ) hadde prematur ovarialsvikt definert som opphør av ovarialfunksjonen før 40 års alder. Risikoen<PERSON> var lavest hos kvinner behandlet for brystkreft ( 5 % ) og høyest hos kvinner behandlet for leukemi ( 75 % ). Størst<PERSON> risiko for prematur ovarialsvikt fant man i pasientgruppene som hadde gjennomgått stamcelletransplantasjon, strålebehandling mot helkropp og/eller abdomen og bekken. Til<PERSON> sammen hadde 22 kvinner født 31 barn etter kreftbehandlingen, hvorav to etter reimplantasjon av ovarialvev. Risikoen<PERSON> for å utvikle prematur ovarialsvikt er avhengig av pasientens kreftdiagnose. Hvilke<PERSON> fertilitetsbevarende tiltak som anbefales, bør differensieres avhengig av pasienten kreftdiagnose og planlagt behandling.